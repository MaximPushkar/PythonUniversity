B28.10

Скласти програму, яка працює в оточенні веб-сервера, для розв’язання задачі.
У двох файлах у форматі XML містяться результати футбольного турніру.
У першому файлі записано назви команд.
У другому файлі – результати матчів у вигляді:
команда1 команда2 m1 m2
де, команда1, команда2 – номери першої та другої команди;
m1, m2 – кількість м’ячів, забитих відповідно першою та другою командою.

За перемогу нараховується 3 очки, за нічию – 1, за поразку – 0.
З двох команд, які мають однакову кількість очок, першою вважається та, яка
1) має кращу різницю забитих та пропущених м’ячів;
2) при однаковій різниці має більше забитих м’ячів;
3) при всіх однакових попередніх показниках визначається жеребкуванням
(використати для жеребкування генератор випадкових чисел).
Показати поточну таблицю турніру у вигляді:
місце, команда, ігор, виграшів, нічиїх, поразок, м’ячів забито, м’ячів пропущено, очок
Програма повинна надавати можливість введення результату матчу на окремій сторінці.
Поточна таблиця турніру повинна відображатись у форматі XML.
Структуру даних XML визначити самостійно.
