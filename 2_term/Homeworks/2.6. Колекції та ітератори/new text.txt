Програмування — процес проектування, написання, тестування, зневадження і підтримки комп'ютерних програм.
Програмування поєднує в собі елементи інженерії (існує навіть відповідна спеціальна галузь інженерії — програмна
інженерія), фундаментальних наук (перш за все математики) і мистецтва[1].
У вежчому значенні програмування розглядається як кодування — реалізація у вигляді програми одного чи кількох
взаємопов'язаних алгоритмів (у сучасних умовах це здійснюється з застосуванням мов програмування).
У ширшому сенсі процес програмування охоплює і створення, тобто розробку, алгоритмів,
і аналіз потреб майбутніх користувачів програмного забезпечення.
У широкому значенні програмування використовується у значенні створення програми дій або алгоритмів
та навчання людей або пристроїв діяти за алгоритмами.